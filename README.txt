APIE PALEMONĄ

Pakete pateikta lituanistinio Palemono šrifto didžioji versija (versija 2.1) kartu su licencijos nuostatomis (Licencijos nuostatos.txt), diegimo instrukcija (skaityti.txt) ir demonstraciniais tekstais (tekstai.pdf).

Palemono versija 2.1 nuo ankstesniosios (1.3) skiriasi išplėsta ženklų aibe ir pakoreguotais ženklų piešiniais. Ji pateikiama kartu su knyga: Ona Aleknavičienė, Laima Grumadienė, Albertas Gurskas, Petras Skirmantas, Mindaugas Strockis, Vladas Tumasonis. Lituanistinis šriftas Palemonas. Vilnius: Tautinių bendrijų namai, 2005, 304 p., ISBN 9955-546-22-0. Elektroninę šio leidinio versiją PDF formatu galima rasti adresu: www.vlkk.lt. Joje yra būtinos informacijos apie šį šriftą: susisteminti ženklų aprašai, ženklų ir jų komponentų kodai. 

Dabar visos keturios Palemono atmainos (normalioji, kursyvinė, paryškinta ir paryškinta kursyvinė) turi visus koduočių (kodų lentelių) CP1250 (centrinės Europos), CP1251 (kirilikos), CP1252 (lotynų I), CP1253 (graikų), CP1254 (turkų), CP1257 (Baltijos šalių) ženklus ir visas kirčiuotas lietuviškas raides.  Dvi iš jų - normalioji ir kursyvinė - turi ir itin gausų (apie 4000) specialiųjų lituanistikai pritaikytų ženklų, dėl kurių Palemonas ir buvo sumanytas, rinkinį. Didžiausią šio rinkinio dalį sudaro specialieji rašmenys: 1) tarmių fonetinės transkripcijos; 2) senųjų raštų; 3) baltistikos ir indoeuropeistikos. Didžiumai jų Unikodo standartas nėra nustatęs konkrečių kodų, todėl kodai jiems parinkti iš šiame standarte numatytos Privačiosios srities. 

KAIP ĮDIEGTI PALEMONĄ

1. Kairiuoju pelės klavišu paspauskite mygtuką Pradėti (Start).

2. Atvertame meniu pasirinkite (spragtelėkite kairiuoju pelės klavišu) elementą Parametrai (Settings).

3. Iš dešiniau atsivėrusio meniu pasirinkite elementą Valdymo skydas (Control Panel). Atsivers langas Valdymo skydas(Control Panel).

4. Lange Valdymo skydas (Control Panel) suraskite ir dukart spragtelėkite kairiuoju pelės klavišu ženkliuką Šriftai (Fonts). Atsivers kompiuterio šriftų langas. 

5. Kairiuoju pelės klavišu spragtelėkite šio lango viršuje esančio meniu elementą Failas (File).

6. Iš atsivėrusio meniu pasirinkite elementą Install New Font.... Atsivėrusiame lange Add Fonts nurodykite koordinates, kur įsirašėte parsisiųsdintą ir Jūsų išskleistą šrifto paketą. Lange List of fonts: pamatysite keturių šriftų, sudarančių Palemono rinkinį, pavadinimus (Palem-nm.ttf, Palem-it.ttf, Palem-bd.ttf, Palem-bi.ttf).

7. Įsitikinkite, ar langelis Copy fonts to Fonts folder pažymėtas varnele. Jei varnelės nėra, langelį spragtelėkite kairiuoju pelės klavišu.

8. Kairiuoju pelės klavišu paspauskite dešiniajame lango Add Fonts krašte esantį mygtuką Select All. Taip pažymėsite Palemono rinkinį sudarančių šriftų pavadinimus.

9. Kairiuoju pelės klavišu paspauskite mygtuką OK ir Palemono šriftai bus įrengti Jūsų kompiuteryje.

10. Užverkite visus diegiant šriftą atvertus langus.

11. Duokite kompiuterio kartotinio paleidimo komandą Paleisti iš naujo (Restart).

Pastaba. Taip pat įsidiegsite ir naujesnes Palemono versijas, kurios bus teikiamos VLKK tinklalapyje (www.vlkk.lt). Prieš įrengdami naujesnę versiją būtinai pašalinkite senąją. Tai darykite šitaip:

a) atlikite veiksmus, nurodytus 14 punktuose;
b) šriftų sąrašo lange pažymėkite Palemono rinkinio šriftų pavadinimus (Palem-nm.ttf, Palem-it.ttf, Palem-bd.ttf, Palem-bi.ttf);
c) iš meniu eilutės pasirinkite elementą Failas (File);
d) iš atverto meniu pasirinkite elementą Delete ir teigiamai atsakykite į klausimą, ar tikrai norite pašalinti pažymėtus šriftus.

Pastabas ir pasiūlymus prašom siųsti doc. dr. Vladui Tumasoniui adresu: Vladas.tumasonis@maf.vu.lt.

